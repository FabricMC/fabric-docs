---
title: Звіти про збої
description: Дізнайтеся, що робити зі звітами про збої та як їх читати.
authors:
  - IMB11
---

<!---->

::: tip

Якщо у вас виникли труднощі з пошуком причини збою, ви можете звернутися за допомогою до [Discord Fabric](https://discord.fabricmc.net/) в каналах `#player-support` або `#server-admin-support`.

:::

Звіти про збої є дуже важливою частиною усунення проблем із грою чи сервером. Вони містять багато інформації про збій і можуть допомогти вам знайти причину збою.

## Пошук звітів про збої {#finding-crash-reports}

Звіти про збої зберігаються в теці `crash-reports` у каталозі гри. Якщо ви використовуєте сервер, вони зберігаються в теці `crash-reports` у каталозі сервера.

Для неофіційних запускачів слід ознайомитися з їхньою документацією пошуку звітів.

Звіти про збої можна знайти в таких місцях:

::: code-group

```text:no-line-numbers [Windows]
%appdata%\.minecraft\crash-reports
```

```text:no-line-numbers [macOS]
~/Library/Application Support/minecraft/crash-reports
```

```text:no-line-numbers [Linux]
~/.minecraft/crash-reports
```

:::

## Читання звітів про збої {#reading-crash-reports}

Звіти про збої величезні, і читати їх може бути дуже заплутано і нудно, і взагалі незрозуміло. Однак вони містять багато інформації про збій і можуть допомогти вам знайти причину збою.

Для цього посібника ми будемо використовувати [цей звіт про збій](/assets/players/crash-report-example.log).

:::details Показати звіт про збої

<<< @/public/assets/players/crash-report-example.log

:::

### Розділи звіту про збої {#crash-report-sections}

Звіти про збої складаються з кількох розділів, кожен розділений заголовком:

- `---- Minecraft Crash Report ----`, резюме доповіді. Цей розділ міститиме основну помилку, яка спричинила збій, час її виникнення та відповідне трасування стека. Це найважливіший розділ звіту про збій, оскільки трасування стека зазвичай може містити посилання на мод, який спричинив збій.
- `-- Last Reload --`, цей розділ не дуже корисний, якщо збій не стався під час перезавантаження ресурсів (<kbd>F3</kbd>+<kbd>T</kbd>). Цей розділ міститиме час останнього перезавантаження та відповідне трасування стеку будь-яких помилок, які виникли під час процесу перезавантаження. Ці помилки зазвичай викликані пакетами ресурсів, і їх можна ігнорувати, якщо вони не спричиняють проблеми з грою.
- `-- System Details --`, цей розділ містить інформацію про вашу систему, таку як операційна система, версія Java та обсяг пам'яті, виділеної для гри. Цей розділ корисний, щоб визначити, чи ви використовуєте правильну версію Java і чи виділили ви достатньо пам’яті для гри.
  - У цьому розділі Fabric містить спеціальний рядок `Fabric Mods:`, а потім список усіх модів, які ви встановили. Цей розділ корисний для визначення того, чи могли виникнути конфлікти між модами.

### Розбір звіту про збої {#breaking-down-the-crash-report}

Тепер, коли ми знаємо, що таке кожен розділ звіту про збій, ми можемо почати розбирати звіт про збій і знайти причину збою.

Використовуючи наведений вище приклад, ми можемо проаналізувати звіт про збій і знайти причину збою, включно з модами, які спричинили збій.

Трасування стеку в розділі `---- Minecraft Crash Report ----` є найважливішим у цьому випадку, оскільки воно містить основну помилку, яка спричинила збій.

:::details Показати помилку

<<< @/public/assets/players/crash-report-example.log{7}

:::

Через кількість модів, згаданих у трасуванні стеку, може бути важко вказати пальцем, але перше, що потрібно зробити, це знайти мод, який спричинив збій.

У цьому випадку модом, який спричинив збій, є `snownee`, оскільки це перший мод, згаданий у трасуванні стеку.

Однак, враховуючи кількість згаданих модів, це може означати, що існують певні проблеми сумісності між модами, і мод, який спричинив збій, може бути не тим модом, який є несправним. У цьому випадку найкраще повідомити про збій автору мода, і нехай він розслідує збій.

## Збій міксинів {#mixin-crashes}

::: info

Міксини — це спосіб модифікувати гру без необхідності змінювати вихідний код гри. Вони використовуються багатьма модами та є дуже потужним інструментом для розробників модів.

:::

Коли міксин виходить з ладу, він зазвичай згадує міксин у трасуванні стеку та клас, який міксин модифікує.

Міксини методів міститимуть `mod-id$handlerName` у трасуванні стеку, де `mod-id` — це ID мода, а `handlerName` — це ім’я обробника міксина.

```text:no-line-numbers
… net.minecraft.class_2248.method_3821$$$mod-id$handlerName() … // [!фокус кода]
```

Ви можете використовувати цю інформацію, щоб знайти мод, який спричинив збій, і повідомити про збій автору мода.

## Що робити зі звітами про збої {#what-to-do-with-crash-reports}

Найкраще, що можна зробити зі звітами про збої, це завантажити їх на сайт для вставки, а потім поділитися посиланням з автором мода, або на його трекерах проблем, або через будь-яку форму зв’язку (Discord тощо).

Це дозволить автору мода дослідити збій, потенційно відтворити його та розв'язувати проблему, яка його спричинила.

Поширені сайти для вставки, які часто використовуються для звітів про збої:

- [GitHub Gist](https://gist.github.com/)
- [mclo.gs](https://mclo.gs/)
- [Pastebin](https://pastebin.com/)
