---
title: Структура проєкту
description: Огляд структури мод-проєкту Fabric.
authors:
  - IMB11
---

На цій сторінці буде описано структуру мод-проєкту Fabric і призначення кожного файлу та теки в проєкті.

## `fabric.mod.json` {#fabric-mod-json}

Файл `fabric.mod.json` — це основний файл, який описує ваш мод Fabric Loader. Він містить таку інформацію, як ID мода, версія та залежності.

Найважливіші поля у файлі `fabric.mod.json`:

- `id`: ID мода, який має бути унікальним.
- `name`: назва мода.
- `environment`: середовище, у якому працює ваш мод, наприклад `client`, `server` або `*` для обох.
- `entrypoints`: точки входу, які надає ваш мод, наприклад `main` або `client`.
- `depends`: моди, від яких залежить ваш мод.
- `mixins`: міксини, які надає ваш мод.

Нижче ви можете побачити приклад файлу `fabric.mod.json` - це файл `fabric.mod.json` для еталонного проєкту, який підтримує цей сайт документації.

:::details Довідковий проєкт `fabric.mod.json`
@[code lang=json](@/reference/latest/src/main/resources/fabric.mod.json)
:::

## Точки входу {#entrypoints}

Як згадувалося раніше, файл `fabric.mod.json` містить поле під назвою `entrypoints` - це поле використовується для визначення точок входу, які надає ваш мод.

Генератор шаблонів модів за замовчуванням створює як `main`, так і `client` точки входу:

- Точка входу `main` використовується для загального коду та міститься в класі, який реалізує `ModInitializer`
- Точка входу `client` використовується для клієнтського коду, а її клас реалізує `ClientModInitializer`

Ці точки входу викликаються відповідно, коли починається гра.

Ось приклад простої `main` точки входу, яка записує повідомлення на консоль під час запуску гри:

@[code lang=java transcludeWith=#entrypoint](@/reference/latest/src/main/java/com/example/docs/FabricDocsReference.java)

## `src/main/resources` {#src-main-resources}

Тека `src/main/resources` використовується для зберігання ресурсів, які використовує ваш мод, таких як текстури, моделі та звуки.

Це також розташування `fabric.mod.json` та будь-яких налаштовуваних файлів міксинів, які використовує ваш мод.

Активи зберігаються в структурі, яка показує структуру пакетів ресурсів - наприклад, текстура для блоку буде зберігатися в `assets/mod-id/textures/block/block.png`.

## `src/client/resources` {#src-client-resources}

Тека `src/client/resources` використовується для зберігання ресурсів клієнта, таких як текстури, моделі та звуки, які використовуються лише на стороні клієнта.

## `src/main/java` {#src-main-java}

Тека `src/main/java` використовується для зберігання вихідного коду Java для вашого мода - він існує як на клієнтському, так і на серверному середовищах.

## `src/client/java` {#src-client-java}

Тека `src/client/java` використовується для зберігання клієнтського вихідного коду Java, наприклад коду промальовування або логіки на стороні клієнта, наприклад постачальників кольорів блоку.
