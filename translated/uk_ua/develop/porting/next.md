---
title: Портування до знімків 26.1
description: Посібник про те, як портувати до знімків наступної версії Minecraft.
authors:
  - cassiancc
---

Майбутня версія Minecraft 26.1 не обфускована, як і її знімки. Зважаючи на це, вам потрібно буде внести більше змін у свої сценарії збірки, ніж зазвичай, щоб перейти на нього.

::: info

У цих документах обговорюється мігрування з **1.21.11** на знімки **26.1**. Якщо ви хочете мігрувати на **1.21.11**, перегляньте статтю [портування на 1.21.11](./current).

:::

Зауважте, що якщо ваш мод досі використовує мапінги Yarn Fabric, вам спочатку потрібно буде [перенести свій мод на офіційні мапінги Mojang](../migrating-mappings/) перед портуванням на 26.1.

Якщо ви використовуєте IntelliJ IDEA, вам також потрібно оновити його до `2025.3` або новішої версії для повної підтримки Java 25.

## Оновлення скриптів збірки {#build-script}

Почніть з оновлення `gradle/wrapper/gradle-wrapper.properties`, `gradle.properties` і `build.gradle` вашого мода до останніх версій.

1. Оновіть Gradle до останньої версії, виконавши таку команду: `./gradlew wrapper --gradle-version latest`
2. Оновіть Minecraft, Завантажувач Fabric, Fabric Loom і Fabric API у `gradle.properties` (рекомендовано) або `build.gradle`. Знайдіть рекомендовані версії компонентів Fabric на [сайті розробки Fabric](https://fabricmc.net/develop/).
   - Зауважте, що оскільки знімки 26.1 не є стабільною версією Minecraft, вам потрібно буде вибрати цю версію вручну зі спадного списку.
3. У верхній частині `build.gradle` змініть версію Loom, яку ви використовуєте, з `id "fabric-loom"` на `id "net.fabricmc.fabric-loom"`. Якщо ви вказали Loom у `settings.gradle`, змініть його також там.
4. Видаліть рядок `mappings` із розділу залежностей `build.gradle`.
5. Замініть будь-які випадки `modImplementation` або `modCompileOnly` на `implementation` і `compileOnly`.
6. Видаліть або замініть будь-які моди, створені для версій до 26.1, на версії, сумісні з цим оновленням.
   - Жодні наявні моди для 1.21.11 або старіших версій Minecraft не працюватимуть 26.1, навіть як залежність лише від компіляції.
7. Замініть усі згадки `remapJar` на `jar`.
8. Оновіть Gradle за допомогою кнопки оновлення у верхньому правому куті IntelliJ IDEA. Якщо цю кнопку не видно, ви можете примусово очистити кеші, запустивши `./gradlew --refresh-dependencies`.

## Оновлення коду {#porting-guides}

Після оновлення сценарію збірки до версії 26.1 ви можете переглянути свій мод і оновити будь-який змінений код, щоб зробити його сумісним зі знімком.

:::warning ВАЖЛИВО

Оскільки Minecraft 26.1 все ще знаходиться на стадії знімків, документація про конкретні зміни все ще відсутня. Успіхів, далі ви самі!

:::

- [Посібник з портування Fabric API 26.1](26.1/fabric-api) містить список перейменувань, зроблених у Fabric API у знімках 26.1, щоб відповідати іменам Mojang.
- [_Java Edition 26.1_ на Вікі Minecraft](https://minecraft.wiki/w/Java_Edition_26.1) — це неофіційний короткий виклад вмісту оновлення.
- [Праймер NeoForge мігрування мода _Minecraft 1.21.11 -> 26.1_](https://github.com/ChampionAsh5357/neoforged-github/blob/update/26.1/primers/26.1/index.md) охоплює перехід з 1.21.11 на 26.1, зосереджуючись лише на змінах коду.
  - Будь ласка, зверніть увагу, що стаття, на яку посилається, є стороннім матеріалом, який не підтримується Fabric. Він захищений авторським правом @ChampionAsh5357 і ліцензований [Creative Commons Attribution 4.0 [International](https://creativecommons.org/licenses/by/4.0/).

<!---->
