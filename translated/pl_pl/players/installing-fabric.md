---
title: Instalowanie Fabric
description: Przewodnik krok po kroku o tym, jak zainstalować Fabric.
authors:
  - IMB11
  - Benonardo
  - modmuss50
---

# Instalowanie Fabric {#installing-fabric}

Ten przewodnik pokaże ci, jak zainstalować Fabric dla oficjalnego launchera Minecraft.

W przypadku innych launcherów należy zapoznać się z ich dokumentacją.

## 1. Pobierz instalator Fabric {#1-download-the-fabric-installer}

Instalator Fabric możesz pobrać ze [strony Fabric](https://fabricmc.net/use/).

Jeśli korzystasz z systemu Windows, pobierz wersję `.exe` (`Download for Windows`), ponieważ nie wymaga ona posiadania zainstalowanej Javy. Zamiast tego wykorzystuje Javę, która jest dołączona w oficjalnym launcherze.

W przypadku systemów macOS i Linux należy pobrać wersję `.jar`. Czasami przed wykonaniem tego kroku konieczne jest zainstalowanie Javy.

## 2. Uruchom instalator Fabric {#2-run-the-fabric-installer}

:::warning
Przed instalacją należy zamknąć Minecrafta, jak i jego launcher.
:::

:::details Informacja dla użytkowników systemu macOS

Na systemie macOS do uruchomienia pliku `.jar` może być konieczne kliknięcie go prawym przyciskiem myszy, a następnie wybranie opcji `Otwórz`.

![Menu kontekstowe macOS z instalatorem Fabric](/assets/players/installing-fabric/macos-downloads.png)

Gdy pojawi się komunikat „Czy na pewno chcesz otworzyć ten plik?”, ponownie kliknij `Otwórz`.
:::

Po otworzeniu instalatora powinno pojawić się takie okno:

![Instalator Fabric z wyróżnionym tekstem „Zainstaluj”](/assets/players/installing-fabric/installer-screen.png)

Aby zainstalować Fabric, wystarczy po prostu wybrać wersję gry z rozwijanej listy i kliknąć `Zainstaluj`.

**Upewnij się, że opcja `Utwórz profil` jest zaznaczona.**

## 3. I to tyle! {#3-you-re-done}

Po zakończeniu instalacji możesz otworzyć launcher Minecrafta i wybrać z rozwijanej listy w lewym dolnym rogu profil Fabric, a następnie zacząć grać!

![Launcher Minecrafta z wybranym profilem Fabric](/assets/players/installing-fabric/launcher-screen.png)

Teraz, po zainstalowaniu Fabric możesz dodawać mody do swojej gry! Po więcej informacji sprawdź przewodnik na temat [znajdowania wiarygodnych modów](./finding-mods).

Jeśli napotkasz jakiś problem podczas korzystania z tego przewodnika, możesz poprosić o pomoc na [Discordzie Fabric](https://discord.gg/v6v4pMv) na kanale `#player-support`.
